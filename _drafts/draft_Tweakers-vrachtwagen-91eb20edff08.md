---
title: Tweakers vrachtwagen
description: 'Rekensommetje:'
date: ''
categories: []
keywords: []
slug: ''
---

Rekensommetje:

De [maximale onafgebroken rijtijd in Europa is 4,5 uur](https://www.rijksoverheid.nl/onderwerpen/werktijden/vraag-en-antwoord/rijtijden-en-rusttijden-wegvervoer). Als we het langste-afstand scenario aannemen, dan rijdt de vrachtwagen in deze tijd alleen snelweg zonder file. De maximale snelheid is 80 km/h. De totale afstand die de vrachtwagen aflegt is dan 360 km.

Het brandstofgebruik van een vrachtwagen is [ongeveer 1 liter diesel op 3 km](https://gemiddelden.nl/verbruik/gemiddeld-verbruik-van-een-vrachtauto/). Hangt vanzelfsprekend sterk af van rijcondities en lading. Aangenomen dat er 12 kWh in een liter diesel zit en het gemiddelde motorrendement op 25% zit op de snelweg, kom je uit op 1 kWh per km.

Dat betekent dat je minimaal 360 kWh nodig hebt. Daar moet nog een stukje marge bovenop voor de rijcondities (tegenwind, nat wegdek, cabineverwarming e.d.) Reken erop dat je echt minimaal 400 kWh nodig hebt. Eigenlijk wil je de batterij ook niet helemaal leegtrekken (veroudering), dus zit je met 500 kWh meer realistisch. Hebben we het nog niet gehad over transport met reefers (koelinstallaties).

Een Tesla Model S batterij van 100 kWh [weegt ongeveer 625 kg](https://themotordigest.com/how-much-do-tesla-batteries-weigh/). 500 kWh zou daarmee neerkomen op ruim 3 ton. Dit in tegenstelling tot de huidige 350 liter diesel. Komt er dus op neer dat je 2,5 ton laadvermogen verliest.

Volumetrisch kon ik helaas geen data vinden. Ook data voor een brandstofcel met waterstoftank kon ik niet vinden.

Maar we zijn er niet. Na 4,5 uur moet de chauffeur 45 minuten stoppen. Dat is de tijd om de vrachtwagen op te laten. Uitgaande dat de batterij leeg is (400 kWh), heb je een gemiddeld snellaadvermogen van 535 kW nodig PER VRACHTWAGEN om deze op te laden. Daar heb je serieuze infrastructuur voor nodig.

Of een brandstofcel een goed alternatief is valt te bediscussieren, maar lange afstand wegtransport is elektrisch ontzettend uitdagend. Dan zou je eigenlijk treinvervoer moeten overwegen.

Korte afstand / stadsvervoer is een heel ander verhaal. Gelukkig zien we daar wel steeds meer vrachtwagens/busjes elektrisch worden.

  

  

Geeft aan dat je de sector slecht kent, bij ons werden vrachtwagens tot maximaal bereik van de chauffeur gereden en dan ging de oude chauffeur slapen in een andere lege wagen om daarmee de volgende dag terug te rijden en reed een nieuwe chauffeur gelijk verder met de volle vrachtwagen.

Het heeft wel zeker een nut! Bij vooral waardevolle transporten wordt vaak met 2 chauffeurs gereden, wat wil zeggen dat ze grofweg 20 uur per dag mogen rijden nagenoeg aan een stuk.  
 Dat zal helaas niet zo makkelijk worden op batterijen daar die toch langer nodig zouden hebben bij een vrachtwagen.  
   
 Er is dus wel degelijk een nut voor 1000km bereik bij vrachtwagens

![](D:\Documents\Blog\Medium archive\Posts\md_1694113268620\img\0__94xphkBeXx3b5jQi.gif)